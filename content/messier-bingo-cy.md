+++
date = "2016-02-04T11:09:29Z"
draft = false
title = "Messier Bingo"

tags = ['messierbingo']
+++

Mae’r Bydysawd yn y Dosbarth yn rhoi’r cyfle unigryw ichi fynd â’ch disgyblion ar daith drwy’r cosmos. Gan ddefnyddio cyfrifiadur a chyswllt â’r we yn unig, gallwch ddefnyddio telesgopau proffesiynol o amgylch y byd i dynnu lluniau trawiadol o awyr y nos heb adael eich ystafell ddosbarth. 

I’w gwneud mor hawdd â phosib i gynnal sesiwn arsylwi, rydyn ni wedi cynnwys y profiad mewn gêm o Bingo. Mae’n hwyl ac yn hawdd i chi a’ch disgyblion chwarae. Mae’r syniad yn un syml: chwarae gêm o Messier Bingo, a phan welwch wrthrych yr hoffech ei arsylwi, gallwch dynnu eich llun eich hun drwy glicio botwm. 

Isod, cewch yr holl wybodaeth sydd ei hangen arnoch i gynnal arsylwadau gan ddefnyddio telesgopau robotig LCO. 

- [Messier Bingo Canllaw i Athrawon](https://drive.google.com/open?id=14rT8rEjkpyS-g-8vtG71-5zRxfE8SQn7)
- [Messier Bingo Tombola](https://messierbingo.lco.global/)

##### Sut i chwarae
 
I ddefnyddio’r telesgopau robotig, bydd angen cyfrif LCO On Sky arnoch. Erbyn hyn, dylech fod wedi derbyn e-bost yn nodi manylion eich cyfrif. Os ydych yn addysgwr mewn ysgol gynradd yng Nghymru a heb fod wedi cael mynediad i’r rhwydwaith eto, neu os ydych yn cael unrhyw anhawster cael mynediad i’ch cyfrif, cysylltwch â chydlynydd prosiect y Bydysawd yn y Dosbarth: [**unawe@astro.cf.ac.uk**](mailto:unawe@astro.cf.ac.uk)

Cyn dechrau arni, lawrlwythwch ac argraffwch digon o gardiau bingo fel bod un i bob chwaraewr. Mae detholiad o 30 o gardiau Bingo fan hyn: [**lcogt.net/education/messierbingo**](lcogt.net/education/messierbingo)

Os mai dyma eich tro cyntaf yn chwarae Messier Bingo, efallai yr hoffech gyflwyno eich dosbarth i’r amryw wrthrychau cosmig y byddant yn eu gweld yn ystod y gêm. I’ch helpu, rydyn ni wedi creu dau adnodd: 

- Cyflwyniad PowerPoint Gwrthrychau Seryddol (Dechreuol):
	[**lcogt.net/files/edu/MessierBingo.pdf**](http://lcogt.net/files/edu/MessierBingo.pdf)
- [Taflen Ffeithiau Gwrthrychau Seryddol](https://drive.google.com/file/d/1htoErDhoI4oZRbx1B198YklCtI82oaoZ/view?usp=sharing)

##### Cyfarwyddiadau 

1) Rhowch gerdyn bingo i bob chwaraewr. Mae cyfanswm o 30 o gardiau ond gallai mwy nag un person gael yr un cerdyn mewn grŵp mawr.

2) Agorwch eich porwr a lansiwch dombola hap-luniau Messier Bingo o [**messierbingo.lco.global/**](https://messierbingo.lco.global/)

3) Cewch wahoddiad i fewngofnodi. Rhowch eich manylion mewngofnodi i gael mynediad i Messier Bingo. Bydd yr app hwn yn efelychu tombola Bingo ac yn rhoi gwrthrychau Messier ichi ar hap.

![Messier Bingo Scrn1](/images/messierbingo-scrn1.jpg/)

4) Dewiswch a ydych eisiau i wybodaeth gael ei dangos. Yn yr ychydig rowndiau cyntaf, byddwch eisiau cadw’r wybodaeth yn weladwy er mwyn i’r disgyblion gael ymgyfarwyddo â’r mathau o wrthrychau.

5) Cliciwch *Next Image* i gychwyn ar y gêm.. 

6) Wrth i bob llun ymddangos, esboniwch pa fath o wrthrych ydyw, a rhowch rywfaint o wybodaeth gan ddefnyddio disgrifiad o’r gwrthrych sydd i’w weld ar Daflen Ffeithiau Gwrthrychau Seryddol [**Atodiad 9**](https://drive.google.com/file/d/1htoErDhoI4oZRbx1B198YklCtI82oaoZ/view?usp=sharing).

7) Pan fydd y disgyblion wedi ymgyfarwyddo â’r amryw fathau o wrthrychau, gallwch ofyn iddyn nhw weiddi enw’r math o wrthrych bob tro y bydd llun newydd yn ymddangos, er mwyn gwerthuso’r wybodaeth y maent wedi’i datblygu.

8) Bydd y chwaraewyr yn marcio’r cerdyn bob tro y bydd un o’u gwrthrychau’n ymddangos. 

9) Gofynnwch i’r chwaraewyr weiddi ‘Bingo’, ‘House’ neu hyd yn oed ‘Messier’ pan fyddan nhw wedi marcio rhes gyfan o wrthrychau ar eu cerdyn. 

10) Pan fydd hyn yn digwydd, diffoddwch y dangosydd gwybodaeth a chliciwch ar Next Image. Rhaid i’r chwaraewr yn awr geisio enwi’r math o wrthrych sydd i’w weld. 

11) Os yw’r disgybl yn llwyddo i enwi’r math o wrthrych yn gywir, gwahoddwch nhw i ddewis Gwrthrych Messier i’w arsylwi. I wneud hyn, trowch y dangosydd gwybodaeth ymlaen ac ewch drwy’r gwrthrychau drwy glicio ar Next Image hyd nes i’r disgybl weld gwrthrych yr hoffai ei arsylwi.

12) I arsylwi’r llun, cliciwch ar ‘**Take your own picture**’. 

![Messier Bingo Scrn2](/images/messierbingo-scrn2.jpg)

13) Ewch ymlaen â’r gêm hyd nes bod disgybl wedi marcio pob gwrthrych ar y daflen, gan ailadrodd camau 10-13 bob tro y bydd disgybl wedi llenwi rhes gyfan.

14) I ennill y gêm, nid yn unig y bydd angen i’r chwaraewr fod wedi marcio pob gwrthrych ar y cerdyn, ond bydd hefyd angen iddi/iddo allu enwi’r gwrthrychau yn y gêm yn  gywir. 

[**Click here to find out how to view your observations (English only)**](https://www.youtube.com/watch?v=HaXoNYErMCg)